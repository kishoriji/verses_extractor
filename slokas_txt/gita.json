{
    "१-२१": "सेनयोरुभयोर्मध्ये रथं स्थापय मेऽच्युत ॥\nयावदेतान्निरीक्षेऽहं योद्धुकामानवस्थितान् \nकैर्मया सह योद्धव्यमस्मिन् रणसमुद्यमे  22",
    "१-२९": "वेपथुश्च शरीरे मे रोमहर्षश्च जायते",
    "१-३०": "गाण्डीवं स्रंसते हस्तात्त्वक्चै व परिदह्यते।\nन च शक्नोम्यवस्थातुं भ्रमतीव च मे मनः ",
    "१-४७": "एवमुक्त्वार्जुन: सङ्ख्ये रथोपस्थ उपाविशत् \nविसृज्य सशरं चापं शोकसंविग्नमानस:",
    "२-७": "कार्पण्यदोषोपहतस्वभावः\nपृच्छामि त्वां धर्मसम्मूढचेताः  ॥\nयच्छ्रेयः स्यान्निश्चितं ब्रूहि तन्मे\nशिष्यस्तेऽहं शाधि मां त्वां प्रपन्नम्",
    "२-९": "एवमुक्त्वा हृषीकेशं गुडाकेशः परन्तप  ॥\nन योत्स्य इति गोविन्दमुक्त्वा तूष्णीं बभूव ह",
    "२-११": "अशोच्यानन्वशोचस्त्वं प्रज्ञावादांश्च भाषसे \nगतासूनगतासूंश्च नानुशोचन्ति पण्डिता:",
    "२-१६": "नासतो विद्यते भावो नाभावो विद्यते सतः ।\nउभयोरपि दृष्टोऽन्तस्त्वनयोस्तत्त्वदर्शिभिः ॥",
    "२-१९": "य एनं वेत्ति हन्तारं यश्चैनं मन्यते हतम् ।\nउभौ तौ न विजानीतो नायं हन्ति न हन्यते ॥",
    "२-२०": "न जायते म्रियते वा कदाचि\nनायं भूत्वा भविता वा न भूयः  ॥\nअजो नित्यः शाश्वतोऽयं पुराणो\nन हन्यते हन्यमाने शरीरे",
    "२-२२": "वासांसि जीर्णानि यथा विहाय नवानि गृह्णाति नरोऽपराणि ॥\nतथा शरीराणि विहाय जीर्णा न्यन्यानि संयाति नवानि देही",
    "२-२३": "नैनं छिन्दन्ति शस्त्राणि नैनं दहति पावकः ।\nन चैनं क्लेदयन्त्यापो न शोषयति मारुतः ॥",
    "२-२४": "अच्छेद्योऽयमदाह्योऽयमक्लेद्योऽशोष्य एव च ।\nनित्यः सर्वगतः स्थाणुरचलोऽयं सनातनः ॥",
    "२-२७": "जातस्य हि ध्रुवो मृत्युर्ध्रुवं जन्म मृतस्य च ।\nतस्मादपरिहार्येऽर्थे न त्वं शोचितुमर्हसि ॥",
    "२-३०": "देही नित्यमवध्योऽयं देहे सर्वस्य भारत ।\nतस्मात्सर्वाणि भूतानि न त्वं शोचितुमर्हसि",
    "२-३७": "हतो वा प्राप्स्यसि स्वर्गं जित्वा वा भोक्ष्यसे महीम्।\nतस्मादुत्तिष्ठ कौन्तेय युद्धाय कृतनिश्चयः ॥",
    "२-५५": "प्रजहाति यदा कामान् सर्वान् पार्थ मनोगतान् ।\nआत्मन्येवात्मना तुष्टः स्थितप्रज्ञस्तदोच्यते।",
    "२-५९": "विषया विनिवर्तन्ते निराहारस्य देहिन: \nरसवर्जं रसोऽप्यस्य परं दृष्ट्वा निवर्तते ॥",
    "२-६२": "ध्यायतो विषयान्पुंसः सङ्गस्तेषूपजायते ।\nसङ्गात्सञ्जायते कामः कामात्क्रोधोऽभिजायते ॥",
    "२-६३": "क्रोधाद्भवति सम्मोहः सम्मोहात्स्मृतिविभ्रमः ।\nस्मृतिभ्रंशाद् बुद्धिनाशो बुद्धिनाशात्प्रणश्यति ॥",
    "२-७१": "विहाय कामान्यः सर्वान्पुमांश्चरति निःस्पृहः ।\nनिर्ममो निरहङ्कारः स शान्तिमधिगच्छति ॥",
    "३-५": "न हि कश्चित्क्षणमपि जातु तिष्ठत्यकर्मकृत् ।\nकार्यते ह्यवशः कर्म सर्वः प्रकृतिजैर्गुणैः ॥",
    "३-१७": "यस्त्वात्मरतिरेव स्यादात्मतृप्तश्च मानवः ।\nआत्मन्येव च सन्तुष्टस्तस्य कार्यं न विद्यते ॥",
    "३-१८": "नैव तस्य कृतेनार्थो नाकृतेनेह कश्चन ।\nन चास्य सर्वभूतेषु कश्चिदर्थव्यपाश्रयः ॥",
    "३-२२": "न मे पार्थास्ति कर्तव्यं त्रिषु लोकेषु किञ्चन ।\nनानवाप्तमवाप्तव्यं वर्त एव च कर्मणि ॥",
    "३-२४": "उत्सीदेयुरिमे लोका न कुर्यां कर्म चेदहम् ।\nसङ्करस्य च कर्ता स्यामुपहन्यामिमाः प्रजाः ॥",
    "३-२७": "प्रकृतेः क्रियमाणानि गुणैः कर्माणि सर्वशः ।\nअहङ्कारविमूढात्मा कर्ताहमिति मन्यते ",
    "३-३५": "श्रेयान्स्वधर्मो विगुणः परधर्मात्स्वनुष्ठितात्।\nस्वधर्मे निधनं श्रेयः परधर्मो भयावहः",
    "३-३७": "काम एष क्रोध एष रजोगुणसमुद्भवः ॥\nमहाशनो महापाप्मा विद्ध्येनमिह वैरिणम्",
    "३-४२": "इन्द्रियाणि पराण्याहुरिन्द्रियेभ्यः परं मनः ।\nमनसस्तु परा बुद्धिर्यो बुद्धेः परतस्तु सः ॥",
    "४-५": "बहूनि मे व्यतीतानि जन्मानि तव चार्जुन  ॥\nतान्यहं वेद सर्वाणि न त्वं वेत्थ परन्तप  5",
    "४-६": "अजोऽपि सन्नव्ययात्मा भूतानामीश्वरोऽपि सन् ।\nप्रकृतिं स्वामधिष्ठाय सम्भवाम्यात्ममायया ॥",
    "४-७": "यदा यदा हि धर्मस्य ग्लानिर्भवति भारत ।\nअभ्युत्थानमधर्मस्य तदात्मानं सृजाम्यहम् ॥",
    "४-८": "परित्राणाय साधूनां विनाशाय च दुष्कृताम् ।\nधर्मसंस्थापनार्थाय सम्भवामि युगे युगे ॥",
    "४-९": "जन्म कर्म च मे दिव्यमेवं यो वेत्ति तत्त्वतः ।\nत्यक्त्वा देहं पुनर्जन्म नैति मामेति सोऽर्जुन ॥",
    "४-११": "ये यथा मां प्रपद्यन्ते तांस्तथैव भजाम्यहम् ।\nमम वर्त्मानुवर्तन्ते मनुष्याः पार्थ सर्वशः ॥",
    "४-१३": "चातुर्वर्ण्यं मया सृष्टं गुणकर्मविभागशः ।\nतस्य कर्तारमपि मां विद्ध्यकर्तारमव्ययम् ॥",
    "४-१४": "न मां कर्माणि लिम्पन्ति न मे कर्मफले स्पृहा ।\nइति मां योऽभिजानाति कर्मभिर्न स बध्यते ॥",
    "४-१६": "किं कर्म किमकर्मेति कवयोऽप्यत्र मोहिताः।\nतत्ते कर्म प्रवक्ष्यामि यज्ज्ञात्वा मोक्ष्यसेऽशुभात्।",
    "४-१७": "कर्मणो ह्यपि बोद्धव्यं बोद्धव्यं च विकर्मण: |\nअकर्मणश्च बोद्धव्यं गहना कर्मणो गति:",
    "४-३४": "तद्विद्धि प्रणिपातेन परिप्रश्नेन सेवया ।\nउपदेक्ष्यन्ति ते ज्ञानं ज्ञानिनस्तत्त्वदर्शिनः ॥",
    "४-३७": "यथैधांसि समिद्धोऽग्निर्भस्मसात्कुरुतेऽर्जुन ।\nज्ञानाग्निः सर्वकर्माणि भस्मसात्कुरुते तथा",
    "४-३८": "न हि ज्ञानेन सदृशं पवित्रमिह विद्यते \nतत्स्वयं योगसंसिद्ध: कालेनात्मनि विन्दति",
    "४-४०": "अज्ञश्चाश्रद्दधानश्च संशयात्मा विनश्यति ।\nनायं लोकोऽस्ति न परो न सुखं संशयात्मनः ॥",
    "५-२": "संन्यास: कर्मयोगश्च नि:श्रेयसकरावुभौ |\nतयोस्तु कर्मसंन्यासात्कर्मयोगो विशिष्यते ",
    "५-१०": "ब्रह्मण्याधाय कर्माणि सङ्गं त्यक्त्वा करोति यः ।\nलिप्यते न स पापेन पद्मपत्रमिवाम्भसा ॥",
    "५-१५": "नादत्ते कस्यचित्पापं न चैव सुकृतं विभुः ।\nअज्ञानेनावृतं ज्ञानं तेन मुह्यन्ति जन्तवः ॥",
    "५-२२": "ये हि संस्पर्शजा भोगा दुःखयोनय एव ते ।\nआद्यन्तवन्तः कौन्तेय न तेषु रमते बुधः ॥",
    "६-११": "शुचौ देशे प्रतिष्ठाप्य स्थिरमासनमात्मन: \nनात्युच्छ्रितं नातिनीचं चैलाजिनकुशोत्तरम्",
    "६-१६": "नात्यश्नतस्तु योगोऽस्ति न चैकान्तमनश्नत: |\nन चाति स्वप्नशीलस्य जाग्रतो नैव चार्जुन",
    "६-१७": "युक्ताहारविहारस्य युक्तचेष्टस्य कर्मसु ।\nयुक्तस्वप्नावबोधस्य योगो भवति दुःखहा ॥",
    "६-३४": "चंचलं हि मनः कृष्ण प्रमाथि बलवद्दृढम् ।\nतस्याहं निग्रहं मन्ये वायोरिव सुदुष्करम् ॥",
    "६-३५": "असंशयं महाबाहो मनो दुर्निग्रहं चलम्  ॥\nअभ्यासेन तु कौन्तेय वैराग्येण च गृह्यते",
    "६-४१": "प्राप्य पुण्यकृतां लोकानुषित्वा शाश्वतीः समाः। \nशुचीनां श्रीमतां गेहे योगभ्रष्टोऽभिजायते",
    "६-४५": "प्रयत्नाद्यतमानस्तु योगी संशुद्धकिल्बिष: |\nअनेकजन्मसंसिद्धस्ततो याति परां गतिम्",
    "६-४६": "तपस्विभ्योऽधिकोयोगी ज्ञानिभ्योऽपिमतोऽधिक:|\nकर्मिभ्यश्चाधिकोयोगी तस्माद्योगीभवार्जुन|",
    "६-४७": "योगिनामपि सर्वेषां मद्गतेनान्तरात्मना |\nश्रद्धावान्भजते यो मां स मे युक्ततमो मत: ",
    "७-३": "जन्मांतर सहस्रेषु कश्चिद्यतति \nयततामपि सिद्धानां कश्चिन्मां वेत्ति",
    "७-४": "भूमिरापोऽनलो वायुः खं मनो बुद्धिरेव च ।\nअहङ्कार इतीयं मे भिन्ना प्रकृतिरष्टधा ॥",
    "७-५": "अपरेयमितस्त्वन्यां प्रकृतिं विद्धि मे पराम् ।\nजीवभूतां महाबाहो ययेदं धार्यते जगत् ॥",
    "७-६": "एतद्योनीनि भूतानि सर्वाणीत्युपधारय ।\nअहं कृत्स्नस्य जगतः प्रभवः प्रलयस्तथा ॥",
    "७-७": "मत्तः परतरं नान्यत्किंचिदस्ति धनञ्जय ।\nमयि सर्वमिदं प्रोतं सूत्रे मणिगणा इव ॥",
    "७-१३": "त्रिभिर्गुणमयैर्भावैरेभिः सर्वमिदं जगत् ।\nमोहितं नाभिजानाति मामेभ्यः परमव्ययम् ॥",
    "७-१४": "दैवी ह्येषा गुणमयी मम माया दुरत्यया ।\nमामेव ये प्रपद्यन्ते मायामेतां तरन्ति ते ॥",
    "७-१६": "चतुर्विधा भजन्ते मां जनाः सुकृतिनोऽर्जुन ।\nआर्तो जिज्ञासुरर्थार्थी ज्ञानी च भरतर्षभ ॥",
    "७-१८": "उदारा: सर्व एवैते ज्ञानी त्वात्मैव मे मतम् \nआस्थित: स हि युक्तात्मा मामेवानुत्तमां गतिम् ",
    "७-१९": "बहूनां जन्मनामन्ते ज्ञानवान्मां प्रपद्यते ।\nवासुदेवः सर्वमिति स महात्मा सुदुर्लभः ॥",
    "७-२०": "कामैस्तैस्तैर्हृतज्ञानाः प्रपद्यन्तेऽन्यदेवताः ।\nतं तं नियममास्थाय प्रकृत्या नियताः स्वया ॥",
    "७-२३": "अन्तवत्तु फलं तेषां तद्भवत्यल्पमेधसाम् ।\nदेवान्देवयजो यान्ति मद्भक्ता यान्ति मामपि ॥",
    "७-२५": "नाहं प्रकाश: सर्वस्य योगमायासमावृत: |\nमूढोऽयं नाभिजानाति लोको मामजमव्ययम्",
    "७-२६": "वेदाहं समतीतानि वर्तमानानि चार्जुन ।\nभविष्याणि च भूतानि मां तु वेद न कश्चन ॥",
    "८-५": "अन्तकाले च मामेव स्मरन्मुक्त्वा कलेवरम् ।\nयः प्रयाति स मद्भावं याति नास्त्यत्र संशयः ॥",
    "८-६": "यं यं वापि स्मरन्भावं त्यजत्यन्ते कलेवरम् ।\nतं तमेवैति कौन्तेय सदा तद्भावभावितः ॥",
    "८-७": "तस्मात्सर्वेषु कालेषु मामनुस्मर युध्य च ।\nमय्यर्पितमनोबुद्धिर्मामेवैष्यस्यसंशयम् ॥",
    "८-१३": "ओमित्येकाक्षरं ब्रह्म व्याहरन्मामनुस्मरन् ।\nयः प्रयाति त्यजन्देहं स याति परमां गतिम् ॥",
    "८-१४": "अनन्यचेताः सततं यो मां स्मरति नित्यशः ।\nतस्याहं सुलभः पार्थ नित्ययुक्तस्य योगिनः ॥",
    "८-१६": "आब्रह्मभुवनाल्लोकाः पुनरावर्तिनोऽर्जुन ।\nमामुपेत्य तु कौन्तेय पुनर्जन्म न विद्यते ॥",
    "८-२२": "पुरुषः स परः पार्थ भक्त्या लभ्यस्त्वनन्यया ।\nयस्यान्तःस्थानि भूतानि येन सर्वमिदं ततम् ॥",
    "९-१०": "मयाध्यक्षेण प्रकृतिः सूयते सचराचरम् ।\nहेतुनानेन कौन्तेय जगद्विपरिवर्तते ॥",
    "९-१४": "सततं कीर्तयन्तो मां यतन्तश्च दृढव्रताः ।\nनमस्यन्तश्च मां भक्त्या नित्ययुक्ता उपासते।",
    "९-१८": "गतिर्भर्ता प्रभुः साक्षी निवासः शरणं सुहृत् ।\nप्रभवः प्रलयः स्थानं निधानं बीजमव्ययम् ॥",
    "९-२१": "ते तं भुक्त्वा स्वर्गलोकं विशालं\nक्षीणे पुण्ये मर्त्यलोकं विशन्ति ॥\nएवं त्रयीधर्ममनुप्रपन्ना गतागतं कामकामा लभन्ते",
    "९-२२": "अनन्याश्चिन्तयन्तो मां ये जनाः पर्युपासते ।\nतेषां नित्याभियुक्तानां योगक्षेमं वहाम्यहम् ॥",
    "९-२३": "येऽप्यन्यदेवता भक्ता यजन्ते श्रद्धयान्विता: |\nतेऽपि मामेव कौन्तेय यजन्त्यविधिपूर्वकम्",
    "९-२५": "यान्ति देवव्रता देवान्पितॄ न्यान्ति पितृव्रताः ।\nभूतानि यान्ति भूतेज्या यान्ति मद्याजिनोऽपि माम् ॥",
    "९-२६": "पत्रं पुष्पं फलं तोयं यो मे भक्त्या प्रयच्छति ।\nतदहं भक्त्युपहृतमश्नामि प्रयतात्मनः ॥",
    "९-२७": "यत्करोषि यदश्नासि यज्जुहोषि ददासि यत् ।\nयत्तपस्यसि कौन्तेय तत्कुरुष्व मदर्पणम् ॥",
    "९-२९": "समोऽहं सर्वभूतेषु न मे द्वेष्योऽस्ति न प्रियः ।\nये भजन्ति तु मां भक्त्या मयि ते तेषु चाप्यहम् ॥",
    "९-३०": "अपि चेत्सुदुराचारो भजते मामनन्यभाक् ।\nसाधुरेव स मन्तव्यः सम्यग्व्यवसितो हि सः ॥",
    "९-३१": "क्षिप्रं भवति धर्मात्मा शश्वच्छान्तिं निगच्छति ।\nकौन्तेय प्रतिजानीहि न मे भक्तः प्रणश्यति ॥",
    "९-३२": "मां हि पार्थ व्यपाश्रित्य येऽपि स्युः पापयोनयः ।\nस्त्रियो वैश्यास्तथा शूद्रास्तेऽपि यान्ति परां गतिम् ॥",
    "९-३४": "मन्मना भव मद्भक्तो मद्याजी मां नमस्कुरु ।\nमामेवैष्यसि युक्त्वैवमात्मानं मत्परायणः ॥",
    "१०-८": "अहं सर्वस्य प्रभवो मत्तः सर्वं प्रवर्तते ।\nइति मत्वा भजन्ते मां बुधा भावसमन्विताः ॥",
    "१०-१०": "तेषां सततयुक्तानां भजतां प्रीतिपूर्वकम् ।\nददामि बुद्धियोगं तं येन मामुपयान्ति ते ॥",
    "१०-१२": "परं ब्रह्म परं धाम पवित्रं परमं भवान् ।\nपुरुषं शाश्वतं दिव्यमादिदेवमजं विभुम्",
    "१०-२०": "अहमात्मा गुडाकेश सर्वभूताशयस्थितः ।\nअहमादिश्च मध्यं च भूतानामन्त एव च ॥",
    "१०-४१": "यद्यद्विभूतिमत्सत्त्वं श्रीमदूर्जितमेव वा ।\nतत्देवावगच्छ त्वं मम तेजोंऽशसम्भवम् ॥",
    "१०-४२": "अथवा बहुनैतेन किं ज्ञातेन तवार्जुन ।\nविष्टभ्याहमिदं कृत्स्नमेकांशेन स्थितो जगत् ॥",
    "११-४३": "पितासि लोकस्य चराचरस्य त्वमस्य पूज्यश्च गुरुर्गरीयान् \nन त्वत्समोऽस्त्यभ्यधिकः कुतोऽन्यो लोकत्रयेऽप्यप्रतिमप्रभाव",
    "११-५२": "सुदुर्दर्शमिदं रूपं दृष्टवानसि यन्मम  ॥\nदेवा अप्यस्य रूपस्य नित्यं दर्शनकाङ्क्षिणः  52",
    "११-५३": "नाहं वेदैर्न तपसा न दानेन न चेज्यया \nशक्य एवंविधो द्रष्टुं दृष्टवानसि मां यथा  53",
    "११-५४": "भक्त्या त्वनन्यया शक्य अहमेवंविधोऽर्जुन ।\nज्ञातुं द्रष्टुं च तत्त्वेन प्रवेष्टुं च परन्तप ॥",
    "१२-१": "एवं सततयुक्ता ये भक्तास्त्वां पर्युपासते  ॥\nये चाप्यक्षरमव्यक्तं तेषां के योगवित्तमाः  1",
    "१२-२": "मय्यावेश्य मनो ये मां नित्ययुक्ता उपासते  ॥\nश्रद्धया परयोपेतास्ते मे युक्ततमा मताः  2",
    "१२-५": "क्लेशोऽधिकतरस्तेषामव्यक्तासक्तचेतसाम् ।।\nअव्यक्ता हि गतिर्दुःखं देहवद्भिरवाप्यते ॥",
    "१२-६": "ये तु सर्वाणि कर्माणि मयि संन्न्यस्य मत्पराः ।\nअनन्येनैव योगेन मां ध्यायन्त उपासते ॥\nतेषामहं समुद्धर्ता मृत्युसंसारसागरात् \nभवामि नचिरात्पार्थ मय्यावेशितचेतसाम्",
    "१२-७": "ये तु सर्वाणि कर्माणि मयि संन्न्यस्य मत्पराः ।\nअनन्येनैव योगेन मां ध्यायन्त उपासते ॥\nतेषामहं समुद्धर्ता मृत्युसंसारसागरात् \nभवामि नचिरात्पार्थ मय्यावेशितचेतसाम्",
    "१२-८": "मय्येव मन आधत्स्व मयि बुद्धिं निवेशय ।\nनिवसिष्यसि मय्येव अत ऊर्ध्वं न संशयः ॥",
    "१२-१०": "अभ्यासेऽप्यसमर्थोऽसि मत्कर्मपरमो भव ।\nमदर्थमपि कर्माणि कुर्वन्सिद्धिमवाप्स्यसि ॥",
    "१२-१३": "अद्वेष्टा सर्वभूतानां मैत्र: करुण एव च |\nनिर्ममो निरहङ्कार: समदु:खसुख: क्षमी",
    "१२-१४": "सन्तुष्ट: सततं योगी यतात्मा दृढनिश्चय: |\nमय्यर्पितमनोबुद्धिर्यो मद्भक्त: स मे प्रिय: ",
    "१२-१७": "यो न हृष्यति न द्वेष्टि न शोचति न काङ् क्षति ।\nशुभाशुभपरित्यागी भक्तिमान्यः स मे प्रियः ॥",
    "१२-१९": "तुल्यनिन्दास्तुतिर्मौनी सन्तुष्टो येन केनचित् \nअनिकेत: स्थिरमतिर्भक्तिमान्मे प्रियो नर: ॥",
    "१३-१": "इदं शरीरं कौन्तेय क्षेत्रमित्यभिधीयते |\nएतद्यो वेत्ति तं प्राहु: क्षेत्रज्ञ इति तद्विद:",
    "१३-८": "अमानित्वमदम्भित्वमहिंसा क्षान्तिरार्जवम् |\nआचार्योपासनं शौचं स्थैर्यमात्मविनिग्रह:",
    "१३-९": "इन्द्रियार्थेषु वैराग्यमनहङ्कार एव च |\nजन्ममृत्युजराव्याधिदु:खदोषानुदर्शनम् ",
    "१३-१०": "असक्तिरनभिष्वङ्ग: पुत्रदारगृहादिषु |\nनित्यं च समचित्तत्वमिष्टानिष्टोपपत्तिषु |",
    "१३-११": "मयि चानन्ययोगेन भक्तिरव्यभिचारिणी |\nविविक्तदेशसेवित्वमरतिर्जनसंसदि",
    "१३-१२": "अध्यात्मज्ञाननित्यत्वं तत्वज्ञानार्थदर्शनम् |\nएतज्ज्ञानमिति प्रोक्तमज्ञानं यदतोऽन्यथा",
    "१३-१३": "सर्वतःपाणिपादं तत्सर्वतोऽक्षिशिरोमुखम् ।\nसर्वतःश्रुतिमल्लोके सर्वमावृत्य तिष्ठति ॥",
    "१३-१९": "प्रकृतिं पुरुषं चैव विद्ध्यनादी उभावपि ।\nविकारांश्च गुणांश्चैव विद्धि प्रकृतिसम्भवान् ॥",
    "१४-२": "इदं ज्ञानमुपाश्रित्य मम साधर्म्यमागताः ।\nसर्गेऽपि नोपजायन्ते प्रलये न व्यथन्ति च",
    "१४-५": "सत्त्वं रजस्तम इति गुणाः प्रकृतिसम्भवाः।\nनिबध्नन्ति महाबाहो देहे देहिनमव्ययम् ॥",
    "१४-६": "तत्र सत्त्वं निर्मलत्वात्प्रकाशकमनामयम् ।\nसुखसङ्गेन बध्नाति ज्ञानसक्रेन चानघ ॥",
    "१४-१७": "सत्त्वात्संजायते ज्ञानं रजसो लोभ एव च ।\nप्रमादमोहौ तमसो भवतोऽज्ञानमेव च ॥",
    "१४-१८": "ऊर्ध्वं गच्छन्ति सत्त्वस्था मध्ये तिष्ठन्ति राजसाः ।\nजघन्यगुणवृत्तिस्था अधो गच्छन्ति तामसाः ॥",
    "१४-२६": "मां योऽव्यभिचारेण भक्तियोगेन सेवते ।\nस गुणान्समतीत्यैतान्ब्रह्मभूयाय कल्पते ",
    "१४-२७": "ब्रह्मणो हि प्रतिष्ठाहममृतस्याव्ययस्य च ।\nशाश्वतस्य च धर्मस्य सुखस्यैकान्तिकस्य च ॥",
    "१५-६": "न तद्भासयते सूर्यो न शशाङ्को न पावकः ।\nयद्गत्वा न निवर्तन्ते तद्धाम परमं मम ॥",
    "१५-७": "ममैवांशो जीवलोके जीवभूतः सनातनः ।\nमनःषष्ठानीन्द्रियाणि प्रकृतिस्थानि कर्षति ॥",
    "१५-८": "शरीरं यदवाप्नोति यच्चाप्युत्क्रामतीश्वरः ।\nगृहीत्वैतानि संयाति वायुर्गन्धानिवाशयात् ॥",
    "१५-१५": "सर्वस्य चाहं हृदि सन्निविष्टो\nमत्तः स्मृतिर्ज्ञानमपोहनं च  ॥\nवेदैश्च सर्वैरहमेव वेद्यो\nवेदान्तकृद्वेदविदेव चाहम्  15",
    "१५-१६": "द्वाविमौ पुरुषौ लोके क्षरश्चाक्षर एव च ।\nक्षरः सर्वाणि भूतानि कूटस्थोऽक्षर उच्यते ॥",
    "१५-१७": "उत्तमः पुरुषस्त्वन्यः परमात्मेत्युदाहृतः ।\nयो लोकत्रयमाविश्य बिभर्त्यव्यय ईश्वरः ॥",
    "१५-१८": "यस्मात्क्षरमतीतोऽहमक्षरादपि चोत्तमः ।\nअतोऽस्मि लोके वेदे च प्रथितः पुरुषोत्तमः ॥",
    "१५-१९": "यो मामेवमसम्मूढो जानाति पुरुषोत्तमम् ।\nस सर्वविद्भजति मां सर्वभावेन भारत ॥",
    "१५-२०": "इति गुह्यतमं शास्त्रमिदमुक्तं मयानघ ।\nएतद्बुद्ध्वा बुद्धिमान्स्यात्कृतकृत्यश्च भारत ॥",
    "१६-६": "द्वौ भूतसर्गौ लोकेऽस्मिन् दैव आसुर एव च। \nदैवो विस्तरशः प्रोक्त आसुरं पार्थ मे श्रृणु",
    "१६-२१": "त्रिविधं नरकस्येदं द्वारं नाशनमात्मनः ।\nकामः क्रोधस्तथा लोभस्तस्मादेतत्त्रयं त्यजेत् ॥",
    "१६-२३": "य: शास्त्रविधिमुत्सृज्य वर्तते कामकारत: |\nन स सिद्धिमवाप्नोति न सुखं न परां गतिम् ",
    "१६-२४": "तस्माच्छास्त्रं प्रमाणं ते कार्याकार्यव्यवस्थितौ |\nज्ञात्वा शास्त्रविधानोक्तं कर्म कर्तुमिहार्हसि ",
    "१७-२८": "अश्रद्धया हुतं दत्तं तपस्तप्तं कृतं च यत् ।\nअसदित्युच्यते पार्थ न च तत्प्रेत्य नो इह",
    "१८-१७": "यस्य नाहङ् कृतो भावो बुद्धिर्यस्य न लिप्यते ।\nहत्वाऽपि स इमाँल्लोकान्न हन्ति न निबध्यते ॥",
    "१८-४५": "स्वे स्वे कर्मण्यभिरतः संसिद्धिं लभते नरः ।\nस्वकर्मनिरतः सिद्धिं यथा विन्दति तच्छृणु ॥",
    "१८-४६": "यतः प्रवृत्तिर्भूतानां येन सर्वमिदं ततम् ।\nस्वकर्मणा तमभ्यर्च्य सिद्धिं विन्दति मानवः ॥",
    "१८-५२": "विविक्तसेवी लघ्वाशी यतवाक्कायमानसः ।\nध्यानयोगपरो नित्यं वैराग्यं समुपाश्रितः",
    "१८-५४": "ब्रह्मभूतः प्रसन्नात्मा न शोचति न काङ् क्षति ।\nसमः सर्वेषु भूतेषु मद्भक्तिं लभते पराम् ॥",
    "१८-५५": "भक्त्या मामभिजानाति यावान्यश्चास्मि यादृशाः ।\nततो मां तत्त्वतो ज्ञात्वा विशते तदनन्तरम् ॥",
    "१८-५६": "सर्वकर्माण्यपि सदा कुर्वाणो मद्व्यपाश्रय: |\nमत्प्रसादादवाप्नोति शाश्वतं पदमव्ययम्",
    "१८-६१": "ईश्वरः सर्वभूतानां हृद्देशेऽर्जुन तिष्ठति ।\nभ्रामयन्सर्वभूतानि यन्त्रारूढानि मायया ॥",
    "१८-६२": "तमेव शरणं गच्छ सर्वभावेन भारत ।\nतत्प्रसादात्परां शान्तिं स्थानं प्राप्स्यसि शाश्वतम् ॥",
    "१८-६३": "इति ते ज्ञानमाख्यातं गुह्याद्गुह्यतरं मया |\nविमृश्यैतदशेषेण यथेच्छसि तथा कुरु",
    "१८-६४": "सर्वगुह्यतमं भूयः शृणु मे परमं वचः ।\nइष्टोऽसि मे दृढमिति ततो वक्ष्यामि ते हितम् ॥",
    "१८-६५": "मन्मना भव मद्भक्तो मद्याजी मां नमस्कुरु ।\nमामेवैष्यसि सत्यं ते प्रतिजाने प्रियोऽसि मे ॥",
    "१८-६६": "सर्वधर्मान्परित्यज्य मामेकं शरणं व्रज ।\nअहं त्वां सर्वपापेभ्यो मोक्षयिष्यामि मा शुचः ॥",
    "१८-६७": "इदं ते नातपस्काय नाभक्ताय कदाचन ।\nन चाशुश्रूषवे वाच्यं न च मां योऽभ्यसूयति ॥",
    "१८-७२": "कच्चिदेतच्छ्रुतं पार्थ त्वयैकाग्रेण चेतसा ।\nकच्चिदज्ञानसम्मोहः प्रनष्टस्ते धनञ्जय ॥",
    "१८-७३": "नष्टो मोहः स्मृतिर्लब्धा त्वत्प्रसादान्मयाच्युत  ॥\nस्थितोऽस्मि गतसन्देहः करिष्ये वचनं तव ॥"
}
