{
    "१-१-३": "शौनको ह वै महाशालोऽङ्गिरसं विधिवदुपसन्नः पप्रच्छ।\nकस्मिन्नु भगवो विज्ञाते सर्वमिदं विज्ञातं भवतीति ॥",
    "१-१-४": "तस्मै स होवाच - - द्वे विद्ये वेदितव्ये इति ह स्म यद् ब्रह्मविदो वदन्ति परा चैवापरा च ॥",
    "१-१-५": "द्वे विद्ये वेदितव्ये परा चैवापरा च तत्रापरा ऋग्वेदो यजुर्वेदः सामवेदोऽथर्ववेदः शिक्शा कल्पो व्याकरणं निरुक्तं छन्दो ज्योतिषम \nअथ परा यया तदक्षरमधिगम्यते ॥",
    "१-१-७": "यथोर्णनाभिः सृजते गृह्णते च यथा पृथिव्यामोषधयः संभवन्ति।\nयथा सतः पुरुषात्‌ केशलोमानि तथाऽक्षरात्‌ संभवतीह विश्वम्‌ ॥",
    "१-१-९": "यः सर्वज्ञः सर्वविद् यस्य ज्ञानमयं तपः।\nतस्मादेतद् ब्रह्म नाम रूपमन्नं च जायाते ॥",
    "१-२-७": "प्लवा ह्येते अदृढा यज्ञरूपा अष्टादशोक्तमवरं येषु कर्म।\nएतच्छ्रेयो येऽभिनन्दन्ति मूढा जरामृत्युं ते पुनरेवापि यन्ति ॥",
    "१-२-८": "अविद्यायामन्तरे वर्तमानाः स्वयं धीराः पण्डितं मन्यमानाः।\nजङ्घन्यमानाः परियन्ति मूढा अन्धेनैव नीयमाना यथान्धाः ॥",
    "१-२-९": "अविद्यायां बहुधा वर्तमाना वयं कृतार्था इत्यभिमन्यन्ति बालाः।\nयत्‌ कर्मिणो न प्रवेदयन्ति रागात्‌ तेनातुराः क्षीणलोकाश्च्यवन्ते ॥",
    "१-२-१०": "इष्टापूर्तं मन्यमाना वरिष्ठं नान्यच्छ्रेयो वेदयन्ते प्रमूढाः।\nनाकस्य पृष्ठे ते सुकृतेऽनुभूत्वेमं लोकं हीनतरं वा विशन्ति ॥",
    "१-२-१२": "परीक्ष्य लोकान्‌ कर्मचितान्‌ ब्राह्मणो निर्वेदमायान्नास्त्यकृतः कृतेन।\nतद्विज्ञानार्थं स गुरुमेवाभिगच्छेत्‌ समित्पाणिः श्रोत्रियं ब्रह्मनिष्ठम्‌ ॥",
    "२-१-२": "दिव्यो ह्यमूर्तः पुरुषः स बाह्याभ्यन्तरो ह्यजः।\nअप्राणो ह्यमनाः शुभ्रो ह्यक्षरात्‌ परतः परः ॥",
    "२-१-१२": "अंगुष्ठमात्रः पुरुषो मध्य आत्मनि तिष्ठति। \nईशानो भूतभव्यस्य न ततो विजुगुप्सते। एतद्वै तत्‌ ॥",
    "२-२-५": "यस्मिन्‌ द्यौः पृथिवी चान्तरिक्षमोतं मनः सह प्राणैश्च सर्वैः।\nतमेवैकं जानथ आत्मानमन्या वाचो विमुञ्चथामृतस्यैष सेतुः ॥",
    "२-२-७": "यः सर्वज्ञः सर्वविद्यस्यैष महिमा भुवि दिव्ये ब्रह्मपुरे ह्येष व्योम्न्यात्मा प्रतिष्ठितः ।\nमनोमयः प्राणशरीरनेता प्रतिष्ठितोऽन्ने हृदयं सन्निधाय तद्विज्ञानेन परिपश्यन्ति धीरा आनन्दरूपममृतं यद् विभाति ॥",
    "२-२-८": "भिद्यते हृदयग्रन्थिश्छिद्यन्ते सर्वसंशयाः। \nक्षीयन्ते चास्य कर्माणि तस्मिन्दृष्टे परावरे ॥",
    "२-२-१०": "न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः।\nतमेव भान्तमनुभाति सर्वं तस्य भासा सर्वमिदं विभाति",
    "३-१-१": "द्वा सुपर्णा सयुजा सखाया समानं वृक्षं परिषस्वजाते।\nतयोरन्यः पिप्पलं स्वाद्वत्त्यनश्नन्नन्यो अभिचाकशीति ॥",
    "३-१-२": "समाने वृक्षे पुरुषो निमग्नोऽनिशया शोचति मुह्यमानः।\nजुष्टं यदा पश्यत्यन्यमीशमस्य महिमानमिति वीतशोकः ॥",
    "३-१-३": "यदा पश्यः पश्यते रुक्मवर्णं कर्तारमीशं पुरुषं ब्रह्मयोनिम्‌।\nतदा विद्वान्‌ पुण्यपापे विधूय निरञ्जनः परमं साम्यमुपैति ॥",
    "३-१-७": "बृहच्च तद्‌ दिव्यमचिन्त्यरूपं सूक्ष्माच्च तत्‌ सूक्ष्मतरं विभाति। \nदूरात्‌ सुदूरे तदिहान्तिके च पश्यन्त्विहैव निहितं गुहायाम्‌ ॥",
    "३-१-८": "न चक्षुषा गृह्यते नापि वाचा नान्यैर्देवैस्तपसा कर्मण वा।\nज्ञानप्रसादेन विशुद्धसत्त्वस्ततस्तु तं पश्यते निष्कलं ध्यायमानः ॥",
    "३-१-९": "एषोऽणुरात्मा चेतसा वेदितव्यो यस्मिन्‌ प्राणः पञ्चधा संविवेश।\nप्राणैश्चित्तं सर्वमोतं प्रजानां यस्मिन्‌ विशुद्धे विभवत्येष आत्मा ॥",
    "३-२-१": "स वेदैतत्‌ परमं ब्रह्म धाम यत्र विश्वं निहितं भाति शुभ्रम्‌।\nउपासते पुरुषं ये ह्यकामास्ते शुक्रमेतदतिवर्तन्ति धीराः ॥",
    "३-२-३": "नायमात्मा प्रवचनेन लभ्यो न मेधया न बहुना श्रुतेन।\nयमेवैष वृणुते तेन लभ्यस्तस्यैष आत्मा विवृणुते तनूं स्वाम्‌ ॥",
    "३-२-६": "वेदान्तविज्ञानसुनिश्चितार्थाः संन्यासयोगाद्‌ यतयः शुद्धसत्त्वाः।\nते ब्रह्मलोकेषु परान्तकाले परामृताः परिमुच्यन्ति सर्वे ॥",
    "३-२-८": "यथा नद्यः स्यन्दमानाः समुद्रेऽस्तं गच्छन्ति नामरूपे विहाय।\nतथा विद्वान्‌ नामरूपाद् विमुक्तः परात्परं पुरुषमुपैति दिव्यम्‌ ॥",
    "३-२-९": "स यो ह वै तत्‌ परमं ब्रह्म वेद ब्रह्मैव भवति नास्याब्रह्मवित् कुले भवति। \nतरति शोकं तरति पाप्मानं गुहाग्रन्थिभ्यो विमुक्तोऽमृतो भवति ॥"
}
