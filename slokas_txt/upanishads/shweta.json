{
    "१-३": "ते ध्यानयोगानुगता अपश्यन्ह्देवात्मशक्तिं स्वगुणैर्निगूढाम्‌।\nयः कारणानि निखिलानि तानि कालात्मयुक्तान्यधितिष्ठत्येकः॥",
    "१-६": "सर्वाजीवे सर्वसंस्थे बृहन्ते अस्मिन्हंसो भ्राम्यते ब्रह्मचक्रे।\nपृथगात्मानं प्रेरितारं च मत्वा जुष्टस्ततस्तेनामृतत्वमेति॥",
    "१-८": "संयुक्तमेतत् क्षरमक्षरं च व्यक्ताव्यक्तं भरते विश्वमीशः।\nअनीशश्चात्मा बध्यते भोक्तृभावाज्ज्ञात्वा देवं मुच्यते सर्वपाशैः॥",
    "१-९": "ज्ञाज्ञौ द्वावजावीशनीशावजा ह्येका भोक्तृभोग्यार्थयुक्ता।\nअनन्तश्चात्मा विश्वरूपो ह्यकर्ता त्रयं यदा विन्दते ब्रह्ममेतत्‌॥",
    "१-१०": "क्षरं प्रधानममृताक्षरं हरः क्षरात्मानावीशते देव एकः।\nतस्याभिध्यानाद्योजनात्तत्त्वभावात्‌ भूयश्चान्ते विश्वमायानिवृत्तिः॥",
    "१-१२": "एतज्ज्ञेयं नित्यमेवात्मसंस्थं नातः परं वेदितव्यं हि किञ्चित्‌।\nभोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत्‌॥",
    "२-१५": "यदात्मतत्त्वेन तु ब्रह्मतत्त्वं दीपोपमेनेह युक्तः प्रपश्येत्‌।\nअजं ध्रुवं सर्वतत्त्वैर्विशुद्धं ज्ञात्वा देवं मुच्यते सर्वपाशैः॥",
    "३-२": "एको हि रुद्रो न द्वितीयाय तस्थुर्य इमांल्लोकानीशत ईशनीभिः।\nप्रत्यङ्जनांस्तिष्ठति सञ्चुकोचान्तकाले संसृज्य विश्वा भुवनानि गोपाः॥",
    "३-८": "वेदाहमेतं पुरुषं महान्तमादित्यवर्णं तमसः परस्तात्‌।\nतमेव विदित्वाति मृत्युमेति नान्यः पन्था विद्यतेऽयनाय॥",
    "३-९": "यस्मात् परं नापरमस्ति किंचिद्यस्मान्नणीयो न ज्यायोऽस्ति कश्चित्‌।\nवृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम्‌॥",
    "३-१४": "सहस्रशीर्षा पुरुषः सहस्राक्षः सहस्रपात्‌।\nस भूमिं विश्वतो वृत्वाऽत्यतिष्ठद्दशाङ्गुलम्‌॥",
    "३-१५": "पुरुष एवेद सर्वं यद्भूतं यच्च भाव्यम्।\nउतामृतत्वस्येशानो यदन्नेनातिरोहति॥",
    "३-१६": "सर्वतःपाणिपादं तत्‌ सर्वतोऽक्षिशिरोमुखम्‌।\nसर्वतःश्रुतिमल्लोके सर्वमावृत्य तिष्ठति॥",
    "३-१७": "सर्वेन्द्रियगुणाभासं सर्वेन्द्रियविवर्जितम्‌।\nसर्वस्य प्रभुमीशानं सर्वस्य शरणं सुहृद्॥",
    "३-१९": "अपाणिपादो जवनो ग्रहीता पश्यत्यचक्षुः स शृणोत्यकर्णः।\nस वेत्ति वेद्यं न च तस्यास्ति वेत्ता तमाहुरग्र्यं पुरुषं महान्तम्‌॥",
    "३-२०": "अणोरणीयान् महतो महीयानात्मा गुहायां निहितोऽस्य जन्तोः।\nतमक्रतुः पश्यति वीतशोको धातुः प्रसादान्महिमानमीशम्‌॥",
    "४-३": "त्वं स्त्री त्वं पुमान त्वं कुमार उत वा कुमारी।\nत्वं जीर्णो दण्डेन वञ्चसि त्वं जातो भवसि विश्वतोमुखः॥",
    "४-५": "अजामेकां लोहितशुक्लकृष्णां बह्वीः प्रजाः सृजमानां सरूपाः।\nअजो ह्येको जुषमाणोऽनुशेते जहात्येनां भुक्तभोगामजोऽन्यः॥",
    "४-६": "द्वा सुपर्णा सयुजा सखाया समानं वृक्षं परिषस्वजाते।\nतयोरन्यः पिप्पलं स्वाद्वत्त्यनश्नन्नन्यो अभिचाकशीति॥",
    "४-७": "समाने वृक्षे पुरुषो निमग्नोऽनीशया शोचति मुह्यमानः।\nजुष्टं यदा पश्यत्यन्यमीशमस्य महिमानमिति वीतशोकः॥",
    "४-९": "छन्दांसि यज्ञाः क्रतवो व्रतानि भूतं भव्यं यच्च वेदा वदन्ति।\nअस्मान्मायी सृजते विश्वमेतत् तस्मिंश्चान्यो मायया सन्निरुद्धः॥",
    "४-१०": "मायां तु प्रकृतिं विद्यान्मायिनं तु महेश्वरम्‌।\nतस्यावयवभूतैस्तु व्याप्तं सर्वमिदं जगत्‌॥",
    "४-११": "यो योनिं योनिमधितिष्ठत्येको यस्मिन्निदं सं च वि चैति सर्वम्‌।\nतमीशानं वरदं देवमीड्यं निचाय्येमां शान्तिमत्यन्तमेति॥",
    "४-१४": "सूक्ष्मातिसूक्ष्मं कलिलस्य मध्ये विश्वस्य स्रष्ठारमनेकरूपम्‌।\nविश्वस्यैकं परिवेष्टितारं ज्ञात्वा शिवं शान्तिमत्यन्तमेति॥",
    "४-१६": "घृतात्परं मण्डमिवातिसूक्ष्मं ज्ञात्वा शिवं सर्वभूतेषु गूढम्‌।\nविश्वस्यैकं परिवेष्टितारं ज्ञात्वा देवं मुच्यते सर्वपाशैः॥",
    "५-१": "द्वे अक्षरे ब्रह्मपरे त्वनन्ते विद्याविद्ये निहिते यत्र गूढे।\nक्षरं त्वविद्या ह्यमृतं तु विद्या विद्याविद्ये ईशते यस्तु सोऽन्यः॥",
    "५-८": "अङ्गुष्ठमात्रो रवितुल्यरूपः सङ्कल्पाहङ्कारसमन्वितो यः।\nबुद्धेर्गुणेनात्मगुणेन चैव आराग्रमात्रो ह्यपरोऽपि दृष्टः॥",
    "५-९": "बालाग्रशतभागस्य शतधा कल्पितस्य च।\nभागो जीवः स विज्ञेयः स चानन्त्याय कल्पते॥",
    "५-१०": "नैव स्त्री न पुमानेष न चैवायं नपुंसकः।\nयद्यच्छरीरमादत्ते तेने तेने स युज्यते॥",
    "५-१४": "भावग्राह्यमनीडाख्यं भावाभावकरं शिवम्‌।\nकलासर्गकरं देवं ये विदुस्ते जहुस्तनुम्‌॥",
    "६-७": "तमीश्वराणां परमं महेश्वरं तं देवतानां परमं च दैवतम्‌।\nपतिं पतीनां परमं परस्ताद्‌विदाम देवं भुवनेशमीड्यम्‌॥",
    "६-८": "न तस्य कार्यं करणं च विद्यते न तत्समश्चाभ्यधिकश्च दृश्यते।\nपरास्य शक्तिर्विविधैव श्रूयते स्वाभाविकी ज्ञानबलक्रिया च",
    "६-९": "न तस्य कश्चित्‌पतिरस्ति लोके न चेशिता नैव च तस्य लिङ्गम्‌।\nस कारणं करणाधिपाधिपः न चास्य कश्चिज्जनिता न चाधिपः॥",
    "६-११": "एको देवः सर्वभूतेषु गूढः सर्वव्यापी सर्वभूतान्तरात्मा।\nकर्माध्यक्षः सर्वलोकाधिवासः साक्षी चेता केवलो निर्गुणश्च॥",
    "६-१२": "एको वशी निष्क्रियाणां बहूनामेकं बीजं बहुधा यः करोति।\nतमात्मस्थं येऽनुपश्यन्ति धीरास्तेषां सुखं शाश्वतं नेतरेषाम्‌॥",
    "६-१३": "नित्यो नित्यानां चेतनश्चेतनानामेको बहूनां यो विदधाति कामान्‌।\nतत्कारणं सांख्ययोगाधिगम्यं ज्ञात्वा देवं मुच्यते सर्वपाशैः॥",
    "६-१४": "न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः।\nतमेव भान्तमनुभाति सर्वं तस्य भासा सर्वमिदं विभाति॥",
    "६-१५": "एको हंसो भुवनस्यास्य मध्ये स एवाग्निः सलिले संनिविष्टः।\nतमेव विदित्वाति मृत्युमेति नान्यः पन्था विद्यतेऽयनाय॥",
    "६-१६": "स विश्वकृद्विश्वविदात्मयोनिर्ज्ञः कालकालो गुणी सर्वविद्‌ जः।\nप्रधानक्षेत्रज्ञपतिर्गुणेशः संसारमोक्षस्थितिबन्धहेतुः॥",
    "६-१८": "यो ब्रह्माणं विदधाति पूर्वं यो वै वेदांश्च प्रहिणोति तस्मै।\nतह देवंआत्मबुद्धिप्रकाशं मुमुक्षुर्वै शरणमहं प्रपद्ये॥\nनिष्कलं निष्क्रिय शान्तं निरवद्यं निरञ्जनम्‌।\nअमृतस्य पर सेतुं दग्धेन्दनमिवानलम्‌॥",
    "६-२१": "तपःप्रभावाद्देवप्रसादाच्च ब्रह्म ह श्वेताश्वतरोऽथ विद्वान्।\nअत्याश्रमिभ्यः परमं पवित्रं प्रोवाच सम्यगृषिसङ्घजुष्टम्॥",
    "६-२२": "यस्य देवे परा भक्तिर्यथा देवे तथा गुरौ।\nतस्यैते कथिता ह्यर्थाः प्रकाशन्ते महात्मनः प्रकाशन्ते महात्मन इति॥"
}
