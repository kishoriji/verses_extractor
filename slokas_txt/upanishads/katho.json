{
    "१-१-१२": "स्वर्गे न भयं किञ्चनास्ति न तत्र त्वं न जरया बिभेति।\nउभे तीर्त्वाऽशनायापिपासे शोकातिगो मोदते स्वर्गलोके ॥",
    "१-१-२६": "श्वोभावा मर्त्यस्य यदन्तकैतत्सर्वेन्द्रियाणां जरयन्ति तेजः।\nअपि सर्वं जीवितमल्पमेव तवैव वाहास्तव नृत्यगीते ॥",
    "१-२-१": "अन्यच्छ्रेयोऽन्यदुतैव प्रेयस्ते उभे नानार्थे पुरुषं सिनीतः।\nतयोः श्रेय आददानस्य साधुभवति हीयतेऽर्थाद्य उ प्रेयो वृणीते ॥",
    "१-२-५": "अविद्यायामन्तरे वर्तमानाः स्वयं धीराः पण्डितम्मन्यमानाः।\nदन्द्रम्यमाणाः परियन्ति मूढा अन्धेनैव नीयमाना यथान्धाः ॥",
    "१-२-८": "न नरेणावरेण प्रोक्त एष सुविज्ञेयो बहुधा चिन्त्यमानः।\nअनन्यप्रोक्ते गतिरत्र नास्त्यणीयान् ह्यतर्क्यमणुप्रमाणात्‌ ॥",
    "१-२-९": "नैषा तर्केण मतिरापनेया प्रोक्तान्येनैव सुज्ञानाय प्रेष्ठ।\nयां त्वमापः सत्यधृतिर्बतासि त्वादृङ नो भूयान्नचिकेतः प्रष्टा ॥",
    "१-२-१०": "जानाम्यहं शेवधिरित्यनित्यं न ह्यध्रुवैः प्राप्यते हि ध्रुवं तत्‌।\nततो मया नाचिकेतश्चितोऽग्निरनित्यैर्द्रव्यैः प्राप्तवानस्मि नित्यम्‌ ॥",
    "१-२-१२": "तं दुर्दर्शं गूढमनुप्रविष्टं गुहाहितं गह्वरेष्ठं पुराणम्‌।\nअध्यात्मयोगाधिगमेन देवं मत्वा धीरो हर्षशोकौ जहाति ॥",
    "१-२-१४": "अन्यत्र धर्मादन्यत्राधर्मादन्यत्रास्मात्कृताकृतात्‌। \nअन्यत्र भूताच्च भव्याच्च यत्तत्पश्यसि तद्वद ॥",
    "१-२-१५": "सर्वे वेदा यत्पदमामनन्ति तपांसि सर्वाणि च यद्वदन्ति।\nयदिच्छन्तो ब्रह्मचर्यं चरन्ति तत्ते पदं संग्रहेण ब्रवीम्योमित्येतत्‌ ॥",
    "१-२-१६": "एतद्‌ध्येवाक्षरं ब्रह्म एतद्‌ध्येवाक्षरं परम्‌।\nएतद्‌ध्येवाक्षरं ज्ञात्वा यो यदिच्छति तस्य तत्‌ ॥",
    "१-२-१८": "न जायते म्रियते वा विपश्चिन्नायं कुतश्चिन्न बभूव कश्चित्‌।\nअजो नित्यः शाश्वतोऽयं पुराणो न हन्यते हन्यमाने शरीरे ॥",
    "१-२-२०": "अणोरणीयान् महतो महीयानात्मा गुहायां निहितोऽस्य जन्तोः।\nतमक्रतुः पश्यति वीतशोको धातुः प्रसादान्महिमानमीशम्‌॥",
    "१-२-२३": "नायमात्मा प्रवचनेन लभ्यो न मेधया न बहुना श्रुतेन।\nयमेवैष वृणुते तेन लभ्यस्तस्यैष आत्मा विवृणुते तनूं स्वाम्‌ ॥",
    "१-३-१": "ऋतं पिबन्तौ सुकृतस्य लोके गुहां प्रविष्टौ परमे परार्धे।\nछायातपौ ब्रह्मविदो वदन्ति पञ्चाग्नयो ये च त्रिणाचिकेताः ॥",
    "१-३-३": "आत्मानं रथिनं विद्धि शरीरं रथमेव तु।\nबुद्धिं तु सारथिं विद्धि मनः प्रग्रहमेव च ॥",
    "१-३-४": "इन्द्रियाणि हयानाहुर्विषयांस्तेषु गोचरान्‌।\nआत्मेन्द्रियमनोयुक्तं भोक्तेत्याहुर्मनीषिणः ॥",
    "१-३-९": "विज्ञानसारथिर्यस्तु मनः प्रग्रहवान्नरः।\nसोऽध्वनः पारमाप्नोति तद्विष्णोः परमं पदम्‌ ॥",
    "१-३-१०": "इन्द्रियेभ्यः परा ह्यर्था अर्थेभ्यश्च परं मनः।\nमनसस्तु परा बुद्धिर्बुद्धेरात्मा महान्परः ॥",
    "१-३-११": "महतः परमव्यक्तमव्यक्तात्पुरुषः परः।\nपुरुषान्न परं किंचित्सा काष्ठा सा परा गतिः ॥",
    "१-३-१४": "उत्तिष्ठत जाग्रत प्राप्य वरान्निबोधत।\nक्षुरस्य धारा निशिता दुरत्यया दुर्गं पथस्तत्कवयो वदन्ति ॥",
    "२-१-१": "पराञ्चिखानि व्यतृणत्स्वयंभूस्तस्मात्पराङ्पश्यति नान्तरात्मन्‌।\n कश्चिद्धीरः प्रत्यगात्मानमैषदावृत्तचक्षुरमृतत्वमिच्छन्‌",
    "२-२-१": "पराञ्चिखानि व्यतृणत्स्वयंभूस्तस्मात्पराङ्पश्यति नान्तरात्मन्‌। \nकश्चिद्धीरः प्रत्यगात्मानमैषदावृत्तचक्षुरमृतत्वमिच्छन्‌ ॥",
    "२-२-५": "न प्राणेन नापानेन मर्त्यो जीवति कश्चन ।\nइतरेण तु जीवन्ति यस्मिन्नेतावुपाश्रितौ",
    "२-२-१२": "एको वशी सर्वभूतान्तरात्मा एकं रूपं बहुधा यः करोति।\nतमात्मस्थं येऽनुपश्यन्ति धीरास्तेषां सुखं शाश्वतं नेतरेषाम्‌ ॥",
    "२-२-१३": "नित्योऽनित्यानां चेतनश्चेतनानामेको बहूनां यो विदधाति कामान्‌।\nतमात्मस्थं येऽनुपश्यन्ति धीरास्तेषां शान्तिः शाश्वती नेतरेषाम्‌ ॥",
    "२-३-३": "भयादस्याग्निस्तपति भयात्तपति सूर्यः।\nभयादिन्द्रश्च वायुश्च मृत्युर्धावति पञ्चमः ॥",
    "२-३-४": "इह चेदशकद्‌बोद्धुं प्राक् शरीरस्य विस्रसः।\nततः सर्गेषु लोकेषु शरीरत्वाय कल्पते ॥",
    "२-३-१३": "अस्तीत्येवोपलब्धव्यस्तत्त्वभावेन चोभयोः।\nअस्तीत्येवोपलब्धस्य तत्त्वभावः प्रसीदति ॥",
    "२-३-१४": "यदा सर्वे प्रमुच्यन्ते कामा येऽस्य हृदि श्रिताः।\nअथ मर्त्योऽमृतो भवत्यत्र ब्रह्म समश्नुते ॥"
}
