{
    "१-३": "न तत्र चक्षुर्गच्छति न वाग्गच्छति नो मनो\nन विद्मो न विजानीमो यथैतदनुशिष्यात्।\nअन्यदेव तद्विदितादथो अविदितादधि।\nइति शुश्रुम पूर्वेषां ये नस्तद्व्याचचक्षिरे ॥",
    "१-४": "यद्वाचानभ्युदितं येन वागभ्युद्यते।\nतदेव ब्रह्म त्वं विद्धि नेदं यदिदमुपासते ॥",
    "१-५": "यन्मनसा न मनुते येनाहुर्मनो मतम्‌।\nतदेव ब्रह्म त्वं विद्धि नेदं यदिदमुपासते ॥",
    "१-६": "यच्चक्षुषा न पश्यति येन चक्षूंषि पश्यति।\nतदेव ब्रह्म त्वं विद्धि नेदं यदिदमुपासते ॥",
    "१-७": "यच्छ्रोत्रेण न शृणोति येन श्रोत्रमिदं श्रुतम्‌।\nतदेव ब्रह्म त्वं विद्धि नेदं यदिदमुपासते ॥",
    "१-८": "यत्प्राणेन न प्राणिति येन प्राणः प्रणीयते।\nतदेव ब्रह्म त्वं विद्धि नेदं यदिदमुपासते ॥",
    "२-१": "यदि मन्यसे सुवेदेति दभ्रमेवापि नूनं त्वं वेत्थ ब्रह्मणो रूपम्‌। \nयदस्य त्वं यदस्य देवेष्वथ नु मीमांस्यमेव ते मन्ये विदितम्‌ ॥",
    "२-३": "यस्यामतं तस्य मतं मतं यस्य न वेद सः।\nअविज्ञातं विजानतां विज्ञातमविजानताम्‌ ॥",
    "२-५": "इह चेदवेदीदथ सत्यमस्ति। न चेदिहावेदीन्महती विनष्टिः।\nभूतेषु भूतेषु विचित्य धीराः। प्रेत्यास्माल्लोकादमृता भवन्ति ॥",
    "३-१": "ब्रह्म ह देवेभ्यो विजिग्ये तस्य  ह ब्रह्मणो विजये देवा अमहीयन्त।\nत ऐक्शन्तास्माकमेवायं विजयोऽस्माकमेवायं महिमेति ॥",
    "३-२": "तद्धैषां विजज्ञौ तेभ्यो ह प्रादुर्बभूव तन्न व्यजानत किमिदं यक्षमिति ॥",
    "३-३": "तेऽग्निमब्रुवन् जातवेद एतद्विजानीहि किमेतद्यक्षमिति तथेति ॥",
    "३-४": "तदभ्यद्रवत्तमभ्यवदत्कोऽसीत्यग्निर्वा अहमस्मीत्यब्रवीज्जातवेदा वा अहमस्मीति ॥",
    "३-५": "तस्मिंस्त्वयि किं वीर्यमित्यपीदं सर्वं दहेयं यदिदं पृथिव्यामिति ॥",
    "३-६": "तस्मै तृणं निदधावेतद्दहेति तदुपप्रेयाय सर्वजवेन तन्न शशाक दग्धुं स तत एव निववृते नैतदशकं विज्ञातुं यदेतद्यक्शमिति ॥",
    "३-७": "अथ वायुमब्रुवन् वायवेतद्विजानीहि किमेतद्यक्शमिति तथेति ॥",
    "३-८": "तदभ्यद्रवत्तमभ्यवदत् कोऽसीति वायुर्वा अहमस्मीत्यब्रवीन्मातरिश्वा वा अहमस्मीति ॥",
    "३-९": "तस्मिंस्त्वयि किं वीर्यमित्यपीदं सर्वमाददीय यदिदं पृथिव्यामिति ॥",
    "३-१०": "तस्मै तृणं निदधावेतदादत्स्वेति तदुपप्रेयाय सर्वजवेन तन्न शशाकादातुं स तत एव निववृते नैतदशकं विज्ञातुं यदेतद्यक्शमिति ॥",
    "३-११": "अथेन्द्रमब्रुवन् मघवन्नेतद्विजानीहि किमेतद्यक्शमिति तथेति तदभ्यद्रवत् तस्मात्तिरोदधे ॥",
    "३-१२": "स तस्मिन्नेवाकाशे स्त्रियमाजगाम बहुशोभमानामुमां हैमवतीं तां होवाच किमेतद्यक्शमिति ॥",
    "४-१": "सा ब्रह्मेति होवाच ब्रह्मणो वा एतद्विजये महीयध्वमिति ततो हैव विदाञ्चकार ब्रह्मेति ॥",
    "४-९": "यो वा एतामेवं वेदापहत्य पाप्मानमनन्ते स्वर्गे लोके ज्येये प्रतितिष्ठति प्रतितिष्ठति ॥"
}
